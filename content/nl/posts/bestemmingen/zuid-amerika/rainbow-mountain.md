+++
date = '2025-09-23T08:34:48+02:00'
draft = false
title = 'Zo geniet je van Rainbow Mountain zonder drukte'

headerimage = "/images/zuid-amerika/peru/rainbow-mountain/rainbow mnt 3.jpg"
logo_text_class = "text-near-white"
menu_text_class = "text-near-white"
title_text_class = "text-near-white"

tags = ['natuur', 'hiken', 'hoogte']
categories = ['bestemmingen']
regions = ['Zuid-Amerika']
countries = ['Peru']
+++

De berg Vinicunca staat ook wel bekend als Rainbow Mountain en hier heb je ongetwijfeld al eens over gehoord tijdens het uitzoeken van je reis naar Peru. Met zijn hoogte van ruim 5.000 meter en de felgekleurde strepen in de bergwand is het een indrukwekkend gezicht. 

De bijzondere kleuren van Rainbow Mountain zijn ontstaan door de verschillende mineralen in de bodemlagen. De rode en roze tinten komen door ijzeroxide (vergelijkbaar met roest), de groene kleuren door mineralen zoals chloriet die rijk zijn aan ijzer en magnesium, en de gele en bruine lagen door ijzersulfiden zoals limoniet. De witte strepen bestaan voornamelijk uit kwarts en zandsteen, terwijl de paarse tinten voortkomen uit een mengsel van hematiet en leisteen. Al deze lagen zijn miljoenen jaren geleden afgezet en door verschuivingen in de aardkorst omhooggeduwd, waardoor ze nu samen als een natuurlijke regenboog zichtbaar zijn.

Wist je dat deze kleurrijke berg pas relatief kort geleden een toeristische trekpleister is geworden? Tot ongeveer 2015 lag Vinicunca grotendeels bedekt onder sneeuw en kon je er alleen komen met een meerdaagse trekking, maar de opwarming van de aarde heeft hier verandering in gebracht. 

{{< gallery class="content-gallery" >}}
  {{< img src="/images/zuid-amerika/peru/rainbow-mountain/rainbow mnt bo.jpg">}}
{{< /gallery >}}

## Hoe kom je er?

Waarschijnlijk verblijf je in Cusco als je van plan bent een bezoek te brengen aan de Rainbow Mountain. Dat is een prachtige stad, maar ook zeer toeristisch en je zult er ontzettend veel organisaties vinden die je een dag trip naar deze berg willen aanbieden. Vinicunca ligt op zo'n 2-3 uur rijden vanaf Cusco, dus de tours vertrekken 's nachts rond 4 uur en brengen je weer terug rond 5 uur in de middag. Zo kom je dus met alle toeristen tegelijk aan en loop je tegelijk de berg op en af. 

Wil je net als wij wat langer van je nachtrust kunnen genieten en in alle rust op de berg staan? Boek dan een taxi! Via de [Dutchies in Peru](https://dutchies.app/peru/) Whatsapp groep hebben we een paar andere reizigers gevonden die samen met ons een taxi wilden delen. Dat scheelt weer in de kosten. Wij vertrokken rond 8 uur 's ochtends en kwamen rond 11 uur aan bij het startpunt van de hike. 

Onze chauffeur, Faustino (+51 953 406 622), sprak alleen Spaans maar heel rustig en duidelijk. Met ons A2-niveau Spaans konden we hem prima begrijpen. Het leukste: hij ging zelf mee de berg op en vertelde onderweg over de omgeving en het leven in Cusco. Het voelde daardoor meer als een persoonlijke ervaring dan een taxirit.

## De hike
**Lengte:** 3,5 km -- 
**Hoogtemeters:** 300 m --
**Tijd:** 1,5-2 uur omhoog

Vanaf de parkeerplaats is het een hike van zo'n 3,5 kilometer waarbij je zo'n 300 meter stijgt. Dat klinkt niet per se heel heftig, maar de ijle lucht maakt dit toch een flinke uitdaging. De eerste 2 kilometer vallen mee, maar de laatste 1,5 kilometer wordt het pad behoorlijk steil. Loop dus rustig, neem pauzes en vergeet niet om te genieten van de omgeving.

{{< gallery class="content-gallery" >}}
  {{< img src="/images/zuid-amerika/peru/rainbow-mountain/rainbow mnt valley 1.jpg">}}
  {{< img src="/images/zuid-amerika/peru/rainbow-mountain/rainbow mnt valley 2.jpg">}}
{{< /gallery >}}

Hoewel je hier uiteindelijk bent om de populaire Rainbow Mountain te zien, kijk je tijdens de route er naartoe ook al je ogen uit. Op weg naar boven zie je aan je linkerkant hoge besneeuwde pieken en aan de andere kant kijk je tegen een felrode bergwand aan. Ook kom je onderweg een hoop alpaca's tegen en locals in traditionele kleding die je eten/drinken of een rit naar boven op hun paard willen verkopen.

{{< gallery class="content-gallery" >}}
  {{< img src="/images/zuid-amerika/peru/rainbow-mountain/rainbow mnt local 1.jpg">}}
  {{< img src="/images/zuid-amerika/peru/rainbow-mountain/rainbow mnt alpaca.jpg">}}
  {{< img src="/images/zuid-amerika/peru/rainbow-mountain/rainbow mnt local 2.jpg">}}
{{< /gallery >}}

Boven wacht het uitzicht over Rainbow Mountain. Omdat wij later aankwamen, stonden er nog maar een paar andere toeristen en konden we echt in alle rust genieten. We hadden ook geluk met het weer en konden de prachtige felle kleuren bewonderen.

{{< gallery class="content-gallery" >}}
  {{< img src="/images/zuid-amerika/peru/rainbow-mountain/rainbow mnt 2.jpg">}}
{{< /gallery >}}

### Red Valley

Wist je dat naast Rainbow Mountain de Red Valley ligt? Op de terugweg kun je via een kleine omweg ook je ogen uitkijken over deze prachtige felrode vallei voordat je terugkeert naar de parkeerplaats. Hiervoor loop je naar beneden tot je een Y-splitsing tegenkomt, ga daar linksaf. Bij de ingang van Red Valley betaal je wel een kleine extra toegangsprijs.

{{< gallery class="content-gallery" >}}
  {{< img src="/images/zuid-amerika/peru/rainbow-mountain/red valley 1.jpg">}}
  {{< img src="/images/zuid-amerika/peru/rainbow-mountain/red valley 2.jpg">}}
{{< /gallery >}}

## Om rekening mee te houden
### Hoogte
Rainbow Mountain ligt op 5000 meter boven zeeniveau. De lucht bevat hier minder zuurstof waardoor [hoogteziekte](https://www.ggdreisvaccinaties.nl/vaccinatie/hoogteziekte) kan optreden. 
Tips:
- Blijf van te voren minimaal 2 dagen in Cusco om te acclimatiseren. 
- Drink voldoende water.
- Loop langzaam en neem pauzes.
- Cocabladeren of coca-thee kunnen verlichting geven.

###  Beste reistijd
Check van te voren het weerbericht. Een heldere dag is perfect, omdat de kleuren dan het meest levendig zijn. Als het bewolkt is en de wolken hangen hoog, zijn de kleuren minder intens, maar wij vonden de berg nog steeds indrukwekkend. Het zou alleen wel net zonde zijn als de wolken laag hangen waardoor je zicht belemmerd wordt of als het de afgelopen dagen heeft gesneeuwd en je de kleuren Ã¼berhaupt niet kunt zien. Je hebt de meeste kans op goed weer tijdens de droge periode in Peru van mei t/m september. Wij waren er begin juni.

### Faciliteiten
Doordat je na de meute aankomt, zijn er wat dingen om rekening mee te houden qua faciliteiten. Op weg naar boven zijn er twee plekken waar je (tegen betaling) een toiletstop kunt houden en wordt er op verschillende plekken door locals snacks en drinken aangeboden. Terwijl jij naar boven loopt, zijn de meeste andere toeristen weer op weg naar beneden. Bovenop kun je dus in alle rust van het uitzicht genieten en foto's maken. Op de terugweg betekent het wel dat de locals ook vertrokken zijn, geen wc's en snacks meer dus.

### Wat neem je mee?
- Contant geld voor toegang, toiletbezoek en snacks
- Goede wandelschoenen
- Genoeg warme kleding (het kan warm worden tijdens het klimmen, maar ijskoud bovenop)
- Eten, je bent de hele dag onderweg en spant je behoorlijk in, dus wij namen lunch mee en snacks
- Water (minimaal 1,5 liter per persoon)
- Zonnebrand, zonnebril, pet/muts
- Optioneel: wandelstokken, haarelastiekje, (opgeladen) camera, cocabladeren
  
## Alternatief voor Rainbow Mountain
Vinicunca is zeker niet de enige gekleurde berg in Peru. Palccoyo ligt iets verder dan Vinicunca en schijnt een goed alternatief te zijn. Wij zijn hier zelf niet geweest. Beide bergen liggen op grote hoogte, maar de hike naar Palccoyo toe is minder lang en minder steil en daardoor meer geschikt voor gezinnen met kinderen, reizigers die meer last hebben van de hoogte of reizigers die fysiek niet in staat zijn de intensievere hike naar Vinicunca te voltooien.